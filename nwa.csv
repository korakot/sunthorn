line,verse,part,text
1,1,2,วันประหัศพัทเพียรเขียนอักษร
2,1,3,เป็นเรื่องความตามติดท่านบิดร
3,1,4,คราจักจรจากนิเวศเชตุพน
4,2,1,ได้ออกเรือเมื่อตะวันสายัณห์ย่ำ
5,2,2,ละอองนํ้าค้างย้อยดังฝอยฝน
6,2,3,ตะลึงเหลียวเปลี่ยวเปล่าเมื่อคราวจน
7,2,4,ไม่มีคนเกื้อหนุนกรุณา
8,3,1,โอ้ธานีศรีอยุธย์มนุษย์แน่น
9,3,2,นับโกฏิแสนสาวแก่แซ่ภาษา
10,3,3,จะหารักสักคนพอปนยา
11,3,4,ไม่เห็นหน้านึกสะอื้นฝืนฤทัย
12,4,1,เสียแรงมีพี่ป้าหม่อมน้าสาว
13,4,2,ล้วนขาวขาวคำหวานน้ำตาลใส
14,4,3,อยู่ยานยืดจืดเปรี้ยวไปเจียวใจ
15,4,4,เหลืออาลัยลมปากจะจากจร
16,5,1,ถึงวัดระฆังบังคมบรมธาตุ
17,5,2,แทบพระบาทบุษบงองค์อัปสร
18,5,3,มิทันลับกัปกัลป์พุทธันดร
19,5,4,พระด่วนจรสู่สวรรคครรไล
20,6,1,ละสมบัติขัตติยาทั้งข้าบาท
21,6,2,โอ้อนาถนึกหน้านํ้าตาไหล
22,6,3,เป็นสูญลับนับปีแต่นี้ไป
23,6,4,เหลืออาลัยแล้วที่พระมีคุณ
24,7,1,ถึงจนยากบากมาเป็นข้าบาท
25,7,2,ไม่ขัดขาดข้าวเกลือช่วยเกื้อหนุน
26,7,3,ทรงศรัทธากล้าหาญในการบุญ
27,7,4,โอ้พระคุณขาดยศทั้งงดงาม
28,8,1,แม้นตกยากพรากพลัดไปขัดข้อง
29,8,2,พัดกับน้องหนูตาบจะหาบหาม
30,8,3,นี่จนใจไปป่าช้าพนาราม
31,8,4,สุดจะตามตาบได้ดังใจจง
32,9,1,ขออยู่บวชตรวจน้ำสุรำมฤต
33,9,2,อวยอุทิศผลผลาอานิสงส์
34,9,3,สนองคุณพูนสวัสดิ์ขัตติยวงศ์
35,9,4,เป็นรถทรงสู่สถานวิมานแมน
36,10,1,มีสุรางค์นางขับสำหรับกล่อม
37,10,2,ล้วนเนี้อหอมน้อมเกล้าอยู่เฝ้าแหน
38,10,3,เสวยรมย์สมมนัสไม่ขัดแคลน
39,10,4,เป็นของแทนทานาฝ่าละออง
40,11,1,โอ้อก[๑๐]เอ๋ยเคยทนุป[๑๑]อุปถัมภ์
41,11,2,ได้อิ่มหนำคํ่าเช้าไม่เศร้าหมอง
42,11,3,แม้นทูลลามาอย่าง[๑๒]นี้ทั้งพี่น้อง
43,11,4,ไหนจะต้องอดอยากลำบากกาย
44,12,1,นี่สิ้นบุญทูนกระหม่อมจึงตรอมอก
45,12,2,ออก[๑๓]ระหกระเหินไปน่าใจหาย
46,12,3,เห็นที่ปลงทรงสูญยังมูน[๑๔]ทราย
47,12,4,แสนเสียดายดังจะดิ้นสิ้นชีวัน
48,13,1,ทั้งหนูตาบกราบไหว้ร้องไห้ว่า
49,13,2,จะคมลาลับไปถึง[๑๕]ไพรสัณฑ์
50,13,3,เคยเวียนเฝ้าเกล้าจุกให้ทุกวัน
51,13,4,สารพันพึ่งพาไม่อาทร
52,14,1,ถึงปากง่ามนามบอกบางกอกน้อย
53,14,2,ยิ่งเศร้าสร้อยทรวงน้องดังต้องศร
54,14,3,เหมือนน้อยทรัพย์ลับหน้านิราจร
55,14,4,เที่ยวแรมรอนราวไพรใจรำจวน[๑๖]
56,15,1,เคยชมเมืองเรืองระยับจะลับแล้ว
57,15,2,ไปชมแถวทุ่งท่าล้วนป่าสวน
58,15,3,เคยดูดีพี่ป่าหน้านวลนวล
59,15,4,จะว่างเว้นเห็นล้วนแต่มอมแมม
60,16,1,เคยชมชื่นรื่นรสแป้งสดสะอาด
61,16,2,จะชมหาดเห็นแต่จอกกับดอกแขม
62,16,3,โอ้ใจจืดมืดเหมือนเมื่อเดือนแรม
63,16,4,ไม่เยื้อนแย้มกลีบกลิ่นให้ดิ้นโดย
64,17,1,เสียดายดวงพวงผกามณฑาทิพย์
65,17,2,เห็นลิบลิบแลชวนให้หวนโหย
66,17,3,เพราะหวงหุ้ม[๑๗]ภุมรินไม่บินโบย
67,17,4,จะร่วงโรยรสสิ้นกลิ่นผกา
68,18,1,ถึงบางพรม[๑๘]พรหมมีอยู่สี่พักตร์
69,18,2,คนรู้จักแจ้งจิตทุกทิศา
70,18,3,ทุกวันนี้มีมนุษย์อยุธยา
71,18,4,เป็นร้อยหน้าพันหน้ายิ่งกว่าพรหม
72,19,1,โอ้คิดไปใจหายเสียดายรัก
73,19,2,เหมือนเกรียกจักเจ็ดซีกกระผีกผม
74,19,3,จนเจ็บอกฟกช้ำระกำกรม[๑๙]
75,19,4,เพราะลิ้นลมล่อลวงจะช่วงใช้
76,20,1,ถึงบางจากน้องไม่มีที่จะจาก
77,20,2,โอ้วิบากบาปสร้างแต่ปางไหน
78,20,3,เผอิญหญิงชิงชังน่าคลั่งใจ
79,20,4,จะรักใคร่เขาไม่มีปรานีเลย
80,21,1,ถึงบางพลูพลูใบใส่ตะบะ
81,21,2,ถวายพระเพราะกำพร้านิจจาเอ๋ย
82,21,3,แม้นมีใครใจบุญที่คุ้นเคย
83,21,4,จะได้เชยพลูจีบหมากดิบเจียน
84,22,1,นี่จนใจได้แต่ลมมาชมเล่น
85,22,2,เปรียบเหมือนเช่นฉากฉายพอหายเหียน
86,22,3,แม้นเห็นรักจักได้ตามด้วยความเพียร
87,22,4,ฉีกทุเรียนหนามหนักดูสักคราว
88,23,1,ถึงบางอ้อคิดจะใครได้ไม้อ้อ
89,23,2,ทำแพนซอเสียงแจ้วเที่ยวแอ่วสาว
90,23,3,แต่[๒๐]ไม่เคยเชยโฉมประโลมลาว
91,23,4,สุดจะกล่าวกลอนปลอบให้ชอบใจ
92,24,1,ถึงบางซ่อนซ่อนเงื่อนไม่เยื้อนแย้ม
93,24,2,ถึงหนามแหลมเหลือจะบ่งที่ตรงไหน
94,24,3,โอ้บางเขนเวรสร้างแต่[๒๑]ปางใด
95,24,4,จึงเข็ญใจจนไม่มีที่จะรัก
96,25,1,เมื่อชาติหน้ามาเกิดให้เลิศโลก
97,25,2,ประสิทธิโชคชอบฤทัยทั้งไตรจักร
98,25,3,กระจ้อยร่อยกลอยใจวิไลลักษณ์
99,25,4,ให้สาวรักสาวกอดตลอดไป
100,26,1,ตลาดแก้วแล้วแต่ล้วนสวนสล้าง
101,26,2,แต่ชื่ออ้างออกนามตามวิสัย
102,26,3,แม้นขายแก้วแววฟ้าที่อาลัย
103,26,4,จะซื้อใส่บนสำลีประชีรอง
104,27,1,ประดับเรือนเหมือนหนึ่งเพชรสำเร็จแล้ว
105,27,2,สงวน[๒๒]แก้วกลอยใจมิให้หมอง
106,27,3,ไม่เหมือนนึกตรึกตรานํ้าตานอง
107,27,4,เห็นแต่น้องหนูแนบแอบอุรา
108,28,1,ถึงวัดตั้งฝั่งสมุทรพระพุทธสร้าง
109,28,2,ว่าท่านวางไว้ให้คิดปริศนา[๒๓]
110,28,3,แม้นแก้ไขไม่ออกเอาที่ตอกตา
111,28,4,นึกก็น่าใคร่หัวเราะจำเพาะเป็น
112,29,1,ครั้นคิดบ้างอย่างคำที่รํ่าบอก[๒๔]
113,29,2,จะไปตอกที่ตรงไหนก็ไม่เห็น
114,29,3,ดูลึกซึ้งถึงจะคิดก็มิดเม้น
115,29,4,พอยามเย็นยอแสงแฝงโพยม
116,30,1,ถึงวัดเขียนเหมือนหนึ่งเพียรเขียนอักษร
117,30,2,กลกลอนกล่าวกล่อมสนอมโอม
118,30,3,เดชะชักรักลักลอบปลอบประโลม
119,30,4,ขอให้โน้มน้อมจิตสนิทใน
120,31,1,ถึงคลองขวางบางศรีทองมองเขม้น
121,31,2,ไม่แลเห็นศรีทองที่ผ่องใส
122,31,3,แม้นทองคำธรรมดาจะพาไป
123,31,4,นี่มิใช่ศรีทองเป็นคลองบาง
124,32,1,พอลมโบกโศกสวนมาหวนหอม
125,32,2,ยิ่งโศกตรอมตรึกตรองให้หมองหมาง[๒๕]
126,32,3,ถึงบางแพรกแยกคลองเป็นสองทาง
127,32,4,เหมือนจืดจางใจแตกต้องแยกกัน[๒๖]
128,33,1,ตลาดขวัญขวัญฉันนี้ขวัญหาย
129,33,2,ใครเขาขายขวัญหรือจะซื้อขวัญ
130,33,3,แม้นขวัญฟ้าหน้าอ่อนเหมือนท่อนจันทน์
131,33,4,จะรับขวัญเช้าเย็นไม่เว้นวาง
132,34,1,ถึงบางขวางขวางอื่นสักหมื่นแสน
133,34,2,ถึงต่างแดนดงดอนสิงขรขวาง
134,34,3,จะตามไปให้ถึงห้องประคองคาง
135,34,4,แต่ขัดขวางขวัญความขามระคาย
136,35,1,เห็นสวาดขาดทิ้งกิ่งสนัด
137,35,2,เป็นรอยตัดต้นสวาดให้ขาดสาย
138,35,3,สวาทพี่นี้ก็ขาดสวาทวาย
139,35,4,แสนเสียดายสายสวาทที่ขาดลอย
140,36,1,เห็นรักน้ำพร่ำออกทั้งดอกผล
141,36,2,ไม่มีคนรักรักมาหักสอย
142,36,3,เป็นรักเปล่าเศร้าหมองเหมือนน้องน้อย
143,36,4,มา[๒๗]ล่องลอยเรือรักจนหนักเรือ
144,37,1,ถึงบ้านบางธรณีแล้วพี่จ๋า
145,37,2,แผ่นสุธาก็ไม่ไร้ไม้มะเขือ
146,37,3,เขากินหมูหนูพัดจะกัดเกลือ
147,37,4,ไม่ง้อเรือแหหาปลาตำแบ[๒๘]
148,38,1,ถึงปากเตร็ด[๒๙]เตร็ดเตร่มาเร่ร่อน
149,38,2,เที่ยวสัญจรตามระลอกเหมือนจอกแหน
150,38,3,มาถึงเตร็ด[๓๐]เขตมอญสลอนแล
151,38,4,ลูกอ่อนแอ้อุ้มจูงพะรุงพะรัง
152,39,1,ดูเรือนไหนไม่เว้นเห็นลูกอ่อน
153,39,2,ไม่หยุดหย่อนอยู่ไฟจนไหม้หลัง
154,39,3,ไม่ยิ่งยอดปลอดเปล่าเหมือนชาววัง
155,39,4,ล้วนเปล่งปลั่งปลื้มใจมาไกลตา
156,40,1,พอออกคลองล่องลำแม่น้ำวก
157,40,2,เห็นนกหกเหินร่อนว่อนเวหา
158,40,3,กระทุงทองล่องเลื่อนค่อยเคลื่อนคลา
159,40,4,ดาษดาดอกบัวเข้าคลัวเคลีย
160,41,1,นกกานํ้าดำปลากระสาสูง
161,41,2,เป็นฝูงฝูงเข้าใกล้มันไปเสีย
162,41,3,นกยางขาวเหล่านกยางมีหางเปีย
163,41,4,เป็น[๓๑]ตัวเมียหมดสิ้นทั้งดินแดน
164,42,1,ถึงเดือนไข่ไปลับแลเมืองแม่ม่าย
165,42,2,ขึ้นไข่ชายเขาโขดนับโกฏิแสน
166,42,3,พอบินได้ไปประเทศทุกเขตแคว้น
167,42,4,คนทั้งแผ่นดินมิได้ไข่นกยาง ฯ[๓๒]
168,43,1,ถึงบางพูดพูดมากคนปากหมด[๓๓]
169,43,2,มีแต่ปดเป็นอันมากเขาถากถาง
170,43,3,ที่พูดน้อยค่อยประคิ่น[๓๔]เล่น[๓๕]ลูกคาง
171,43,4,เหมือนหญิงช่างฉอเลาะปะเหลาะชาย
172,44,1,ถึงบางกระไนได้เห็นหน้าบรรดาพี่
173,44,2,พวกนารีเรืออ้อยมา[๓๖]ลอยขาย
174,44,3,ดูจริตติดจะงอนเป็นมอญกลาย
175,44,4,ล้วนแต่งกายกันไรเหมือนไทยทำ
176,45,1,แต่ไม่มีกิริยาด้วยผ้าห่ม
177,45,2,กระพือลมแล้วไม่ป้องปิดของขำ
178,45,3,ฉันเตือนว่าผ้าแพรลงแช่นํ้า
179,45,4,อ้อยสองลำนั้นจะเอาสักเท่าไร
180,46,1,เขารู้ตัวหัวร่อ[๓๗]ว่าพ่อน้อย
181,46,2,มากินอ้อยแอบแฝงแถลงไข
182,46,3,รู้กระนี้มิอยากบอกมิออกไย
183,46,4,น่าเจ็บใจจะต้องจำเป็นตำรา
184,47,1,ถึงไผ่รอบขอบเขื่อนดูเหมือนเขียน
185,47,2,ชื่อวัดเทียนถวายอยู่ฝ่ายขวา
186,47,3,ข้างซ้ายมือชื่อบ้านใหม่ทำไร่นา
187,47,4,นางแม่ค้าขายเต่าสาวทึมทึก
188,48,1,ปิดกระหมับจับกระเหม่าเข้ามินหม้อ
189,48,2,ดูมอซอสีสันเป็นมันหมึก
190,48,3,ไม่เหมือนเหล่าชาวสวนหวนรำลึก
191,48,4,ว่า[๓๘]ไม่นึกแล้วก็ใจมิใคร่ฟัง
192,49,1,พอฟ้าคลํ้าคํ่าพลบเสียงกบเขียด
193,49,2,ร้องตรอด[๓๙]เกรียดเกรียวแซ่ดังแตรสังข์
194,49,3,เหมือนเสียงฆ้องกลองโหมประโคมวัง
195,49,4,ไม่เห็นฝั่งฟั่นเฟือนด้วยเดือนแรม
196,50,1,ลำพูรายชายตลิ่งล้วนหิ่งห้อย
197,50,2,สว่างพรอยพร่างพรายบน[๔๐]ปลายแขม
198,50,3,อร่ามเรืองเหลืองงามวามวามแวม
199,50,4,กระจ่างแจ่มจับนํ้าเห็นลำเรือ
200,51,1,ถึงย่านกว้าง[๔๑]บางทะแยงเป็นแขวงทุ่ง
201,51,2,ดูเวิ้งวุ้งหว่างแฉวก[๔๒]ล้วนแฝกเฝือ
202,51,3,เห็นไรไรไม้พุ่มครุมครุมเครือ
203,51,4,เหมือนรูปเสือสิงโตรูปโคควาย
204,52,1,ท่านบิดรสอนหนูให้ดูว่า
205,52,2,มันผินหน้าออกนั้นกันฉิบหาย
206,52,3,แม้นปากมันหัน[๔๓]เข้าข้างเจ้านาย
207,52,4,จะล้มตายพรายพลัดเร่งตัดรอน
208,53,1,จารึกไว้ให้เป็นทานทุกบ้านช่อง
209,53,2,ฉันกับน้องนี้ได้จำเอาคำสอน
210,53,3,ดึกกำดัดสัตว์หลับประทับนอน
211,53,4,ที่วัดมอญเชิงรากริมปากคลอง
212,54,1,ต้นไทรครึ้มงึมเงียบเซียบสงัด
213,54,2,พระพายพัดเฉื่อยเฉียวเสียวสยอง[๔๔]
214,54,3,เป็นป่าช้าอาวาสปีศาจคะนอง
215,54,4,ฉันพี่น้องนี้ไม่คลาด[๔๕]บาทบิดา
216,55,1,ท่านนอนหลับตรับเสียงสำเนียงเงียบ
217,55,2,ยิ่งเย็นเยียบ[๔๖]เยือกสยองพองเกศา
218,55,3,เสียงผีผิ่วหวิวโหวยโหยวิญญาณ์
219,55,4,ภาวนาหนาวนิ่งไม่ติงกาย
220,56,1,บรรดาศิษย์บิดรที่นอนนอก
221,56,2,ผีมันหลอกลากปลํ้าพลิกควํ่าหงาย
222,56,3,ลุกขึ้นบอกกลอกกลัวทุกตัวนาย
223,56,4,มันสาดทรายกรวดโปรยเสียงโกรยกราว
224,57,1,ขึ้นสั่นไทรไหวยวบเสียงสวบสาบ
225,57,2,เป็นเงาวาบหัวหกเห็นอกขาว
226,57,3,หนูกลั่นกล้าคว้าได้รากไทรยาว
227,57,4,หมายว่าสาวผมผีร้องนี่แน
228,58,1,พอพระตื่นฟื้นกายค่อยคลายจิต
229,58,2,บรรดาศิษย์เคียง[๔๗]ข้างไม่ห่างแห
230,58,3,ท่านห่มดองครองเคร่งไม่เล็งแล
231,58,4,ขึ้นบกแต่องค์เดียวดูเปลี่ยวใจ
232,59,1,สำรวมเรียบเลียบรอบขอบป่าช้า
233,59,2,ตั้งเมตตา[๔๘]ตามสงฆ์ไม่หลงใหล
234,59,3,พบศพฝังบังสุกุลส่งบุญไป
235,59,4,เห็นแสงไฟรางรางสว่างเวียน
236,60,1,ระงับเงียบเซียบเสียงสำเนียงสงัด
237,60,2,ประดิพัทธ์[๔๙]พุทธคุณค่อยอุ่นเศียร
238,60,3,บรรดาศิษย์คิดกล้าต่างหาเทียน
239,60,4,จำเริญเรียนรุกขมูลพูนศรัทธา
240,61,1,อสุภธรรมกรรมฐานประหารเหตุ
241,61,2,หวนสังเวชว่าชีวังจะสังขาร์
242,61,3,อันอินทรีย์วิบัติอนัตตา
243,61,4,ที่ป่าช้านี้ก็[๕๐]เหมือนกับเรือนตาย
244,62,1,กลับเกลียด[๕๑]กลัวมัวเมาไม่เข้าบ้าน
245,62,2,พระนีฤพาน[๕๒]เพิ่มพูนเพียงสูญหาย
246,62,3,อับร่าง[๕๓]เหมือนเรือนโรคให้โศกสบาย
247,62,4,แล้วต่างตายตามกันไปมั่นคง
248,63,1,ค่อยคิดเห็นเย็บเยียบไม่เกรียบกริบ
249,63,2,ประสาบสิบนิ้วนั่งตั้งประสงค์
250,63,3,พยายามตามจริตท่านบิตุรงค์
251,63,4,สำรวมทรงศีลธรรมที่จำเจน
252,64,1,ประจงจดบทบาทค่อยยาตรย่าง
253,64,2,ประพฤติอย่างโยคามหาเถร
254,64,3,ประทับทุกรุกข์รอบริมขอบเมรุ
255,64,4,จบพระเณรในอารามตื่นจามไอ
256,65,1,ออกจงกรมสมณาสมาโทษ
257,65,2,ร่มนิโครธครึ้มเงื่อมให้เลื่อมใส[๕๔]
258,65,3,แผ่กุศลจนจบทั้งภพไตร
259,65,4,จากพระไทรแสงทองผ่องโพยม
260,66,1,เลยบางหลวงล่วงทางสว่างแจ้ง[๕๕]
261,66,2,ถึงบ้านกระแชงหุงจังหันฉันผักโหม
262,66,3,ยังถือมั่นขันตีหนีประโลม
263,66,4,อัน[๕๖]รูปโฉมชวน[๕๗]หลงไม่งงงวย
264,67,1,พอเสียงฆ้องกลองแซ่เขาแห่นาค
265,67,2,ผู้หญิงมากมอญเก่าสาวสาวสวย
266,67,3,ร้องลำนำรำฟ้อนอ่อนระทวย
267,67,4,ชวน[๕๘]กันช่วยเขาแห่ได้แลดู
268,68,1,ถือขันตีทีนั้นก็ขันแตก
269,68,2,ทั้งศีลแทรกเสียด[๕๙]ออกกระบอกหู
270,68,3,ฉันนี้เคราะห์เพราะนางห่มสีชมพู
271,68,4,พาความรู้แพ้รักประจักษ์จริง
272,69,1,แค้นด้วยใจนัยนานิจจาเอ๋ย
273,69,2,กระไรเลยแล่นไปอยู่กับผู้หญิง
274,69,3,ท่านบิดาว่ามันติดกว่าปลิดปลิง
275,69,4,ถูกจริงจริงเจียวจึงจดเป็นบทกลอน
276,70,1,ถึงต้องง้าวหลาวแหลนสักแสนเล่ม
277,70,2,ให้[๖๐]ติดเต็มตัวฉุดจะ[๖๑]หลุดถอน
278,70,3,แต่ต้องตาพาใจอาลัยวอน
279,70,4,สุดจะถอนทิ้งขว้างเสียกลางคัน
280,71,1,ทั้งหนูกลั่นนั้นคะนองจะลองทิ้ง
281,71,2,บอกให้หญิงรำรับขยับหัน
282,71,3,ถ้าทิ้งถูกลูกละบาทประกาศกัน
283,71,4,เขารับทันเราก็ให้ใบละเฟื้อง
284,72,1,นางน้อยน้อยพลอยสนุกลุกขึ้นพร้อม
285,72,2,รำ[๖๒]ละม่อมมีแต่สาวบ้าง[๖๓]ขาวเหลือง
286,72,3,ออก[๖๔]จริตกรีดกรายชายชำเลือง
287,72,4,ขยับเยื้องยิ้มแย้มแฉล้มลอย
288,73,1,ต่างหมายมุ่งตุ้งติ้งทิ้งหมากดิบ
289,73,2,เขาฉวยฉิบเฉยหน้าไม่ราถอย
290,73,3,ไม่มีถูกลูกดิ่งทั้งทิ้งทอย
291,73,4,พวกเพื่อนพลอยทิ้งทั่วทุกตัวนาย[๖๕]
292,74,1,ฉันลอบลองสองลูกถูกจำหนับ
293,74,2,ถูกปะปับปุ่มสูญที่ปูนหมาย[๖๖]
294,74,3,ลงม้วนต้วนม้วนหน้าน้ำตาพราย
295,74,4,พล่ามผู้ชายสรวลเสเสียงเฮฮา
296,75,1,แต่หนูกลั่นนั้นหล่อนเขวี้ยงดังเสียงขวับ
297,75,2,ถูกปุ่มปับปากกรีดหวีดผวา
298,75,3,ร้องอยู่แล้วแก้วพี่มานี่มา
299,75,4,พวกมอญมาโห่แห่เสียง[๖๗]แซ่ไป
300,76,1,แล้วเลยนาคบากข้ามถึงสามโคก
301,76,2,เป็นลิ้น[๖๘]โลกสมมติสุดสงสัย
302,76,3,ถามบิดาว่าผู้เฒ่าท่านเล่า[๖๙]ไว้
303,76,4,ว่าที่ไทยท้าวอู่ทองเธอกองทรัพย์[๗๐]
304,77,1,หวังจะไว้ให้ประชาเป็นค่าจ้าง
305,77,2,ด้วยจะสร้างบ้านเมืองเครื่องประดับ
306,77,3,พอห่ากินสิ้นบุญเป็นสูญลับ
307,77,4,ทองก็กลับกลายสิ้นเป็นดินแดง
308,78,1,จึงที่นี่มีนามชื่อสามโคก
309,78,2,เป็นคำโลกสมมติสุดแสลง
310,78,3,แผ่นดินหลังครั้งพระโกฏ[๗๑]ได้โปรดแปลง[๗๒]
311,78,4,เป็น[๗๓]ตำแหน่งมอญมาสามิภักดิ์
312,79,1,ชื่อประทุมธานี[๗๔]ที่เสด็จ
313,79,2,เดือนสิบเบ็ดบัวออกทั้งดอกฝัก
314,79,3,มารับส่งตรงนี้ที่สำนัก
315,79,4,พระยาพิทักษ์ทวยหาญผ่านพารา
316,80,1,ได้รู้เรื่องเมืองประทุมค่อยชุ่มชื่น
317,80,2,ดูภูมิพื้นวัดบ้านขนานหน้า
318,80,3,เห็นพวกชายฝ่ายมอญแต่ก่อนมา
319,80,4,ล้วนสักขาเขียนหมึกจารึกพุง
320,81,1,พวกสาวสาวเกล้ามวยสวยสะอาด
321,81,2,แต่ขยาดอยู่ด้วยว่านุ่งผ้าถุง
322,81,3,ทั้งห่มผ้าตารีเหมือนสีรุ้ง
323,81,4,ทั้งผ้านุ่งนั้นก็อ้อมลงกรอมตีน
324,82,1,เมื่อยกเท้าก้าวย่างสว่างแวบ
325,82,2,เหมือนฟ้าแลบแลผาดแทบขาดศีล
326,82,3,นี่หากเห็นเป็นเด็กถ้า[๗๕]เจ๊กจีน
327,82,4,เจียนจะปีนซุ่มซ่ามไปตามนาง
328,83,1,ชาวบ้านนั้นปั้นอี่เลิ้งไว้[๗๖]เพิงพะ
329,83,2,กระโถนกระทะอ่างโอ่งกระโถงกระถาง
330,83,3,ท่าน[๗๗]วานน้องร้องถามไปตามทาง
331,83,4,ว่าบางขวางหรือไม่ขวางพี่นางมอญ
332,84,1,เขาเบือนหน้าว่าไม่รู้ดูเถิดเจ้า
333,84,2,จงถามเขาข้างหลังที่นั่งสอน
334,84,3,สิ้นศรีปาก[๗๘]บากหน้านาวาจร
335,84,4,ฝีปาก[๗๙]มอญมิใช่เบาเหมือนชาวเมือง
336,85,1,ถึงบ้านงิ้วงิ้วต้นแต่พ้นหนาม
337,85,2,ไม่งอนงามเหมือนแม่งิ้วที่ผิวเหลือง
338,85,3,เมื่อแลพบหลบพักตร์ลักชำเลือง
339,85,4,ดูปลอด[๘๐]เปลื้องเปล่งปลั่งกำลังโลม
340,86,1,มาลับนวลหวนไห้เห็นไม้งิ้ว
341,86,2,ไม่ลืมผิวพักตร์ผ่องจะหมองโฉม[๘๑]
342,86,3,เพราะเสียรักหนักหน่วงเพียง[๘๒]ทรวงโทรม
343,86,4,ใครจะโลมเลียมรสช่วยชดเจือ
344,87,1,ถึงโพแตงคิดถึงแตงที่แจงจัก
345,87,2,ไม่ลืมรักรสชาติฉลาดเหลือ[๘๓]
346,87,3,แม้นลอยฟ้ามาเดี๋ยวนี้ในที่เรือ[๘๔]
347,87,4,จะฉีกเนื้อนั่ง[๘๕]กลืนให้ชื่นใจ
348,88,1,ถึงเกาะหาดราชครามรำรามรก
349,88,2,เห็นนกหกหากินบินไสว
350,88,3,เขาถากถางกว้างยาวทั้งลาวไทย
351,88,4,ทำนาไร่ร้านผักปลูกฟักแฟง
352,89,1,สุดละเมาะเกาะกว้างสว่างโว่ง
353,89,2,แลตะโล่งลิบเนตรทุกเขตแขวง
354,89,3,เห็นควันไฟไหม้ป่าจับฟ้าแดง
355,89,4,ฝูงนกแร้งร่อนตัวเท่าถั่วดำ
356,90,1,โอ้เช่นนี้มีคู่มาดูด้วย
357,90,2,จะชื่นชวยชมชิมให้อิ่มหนำ
358,90,3,นี่[๘๖]ยามเย็นเห็นแต่ของที่น้องทำ
359,90,4,เหลือที[๘๗]รำลึกโฉมประโลมลาน
360,91,1,ถึงด่านทางบางไทรไขว่เฉลว
361,91,2,เห็นไพร่เลวหลายคนอยู่บนศาล
362,91,3,ตุ้งก่าตั้งนั่งชักควักนํ้าตาล
363,91,4,คอยว่าขานขู่คนลงค้นเรือ
364,92,1,ไม่เห็นของต้องห้ามก็ลามขอ
365,92,2,มะละกอกุ้งแห้งแตงมะเขือ
366,92,3,ขอส้มสูกจุกจิกทั้งพริกเกลือ
367,92,4,จนชาวเรือเหลือระอาด่าในใจ
368,93,1,แต่ลำเราเขาไม่ค้นมาพ้นด่าน
369,93,2,ดูถิ่นฐานทิวชลาพฤกษาไสว[๘๘]
370,93,3,มีอารามนามสร้างชื่อบางไทร[๘๙]
371,93,4,ต้นไทรใหญ่อยู่ที่นั่นน้องวันทา
372,94,1,เทพารักษ์ศักดิ์สิทธิ์สถิตพุ่ม
373,94,2,พระเคยอุ้มอุณรุทสมอุษา
374,94,3,ใคร่น่าจูบรูปร่างเหมือนนางฟ้า
375,94,4,ช่วยอุ้มมาให้มั่งเถิดจะเชิดชม[๙๐]
376,95,1,สนอม[๙๑]แนบแอบอุ้มหนุ่มหนุ่ม[๙๒]นิ่ม[๙๓]
377,95,2,ได้แย้มยิ้มยวนจิตสนิทสนม
378,95,3,นอนเอนหลังนั่งเล่นเย็นเย็นลม
379,95,4,ชมพนมแนวไม้รำไรราย
380,96,1,ดูเหย้าเรือนเหมือนหนึ่งเขียนเตียนตลิบ
381,96,2,เห็นลิบลิบแลไปจิตใจหาย
382,96,3,เขาปลูกผักฟักถั่วจูงงัว[๙๔]ควาย
383,96,4,ชมสบายบอกแจ้งตำแหน่งนาม
384,97,1,ถึงเกาะเกิดเกิดสวัสดิ์พิพัฒน์ผล
385,97,2,อย่าเกิดคนติเตียนเป็นเสี้ยนหนาม
386,97,3,ให้เกิดลาภราบเรียบเงียบเงียบงาม
387,97,4,เหมือนหนึ่งนามเกาะเกิดประเสริฐทรง
388,98,1,ถึงเกาะพระไม่เห็นพระปะแต่เกาะ
389,98,2,ช่าง[๙๕]ชื่อเพราะชื่อพระสละหลง
390,98,3,พระของน้องนี้ก็นั่งมาทั้งองค์
391,98,4,ทั้งพระสงฆ์เกาะพระมาประชุม
392,99,1,ขอคุณพระอนุเคราะห์ทั้งเกาะพระ
393,99,2,ให้เปิดปะขุมทองสักสองขุม
394,99,3,คงจะมีพี่ป้ามาชุมนุม
395,99,4,ฉะอ้อนอุ้มแอบอุราเป็นอาจิณ
396,100,1,ถึงเกาะเรียงเคียงคลองเป็นสองแสก
397,100,2,ป่าละแวกวังราชประพาสสินธุ์
398,100,3,ได้หม่อม[๙๖]ห้ามงามพร้อมชื่อหม่อมอิน
399,100,4,จึงตั้งถิ่นที่เกาะเสนาะนาม
400,101,1,นึก[๙๗]ถวิลอินน้องละอองเอี่ยม
401,101,2,แสนเสงี่ยมงามพร้อมเหมือนหม่อมห้าม
402,101,3,จะหายศอตส่าห์พยายาม
403,101,4,คงจะงามพักตร์พร้อมเหมือนหม่อมอิน
404,102,1,อาลัยน้องตรองตรึกรำลึกถึง
405,102,2,หวังจะพึ่งผูกจิตคิดถวิล
406,102,3,เวลา[๙๘]เย็นเห็นนกวิหคบิน
407,102,4,ไปที่ถิ่นทำรังประนังนอน
408,103,1,บ้างแนบคู่ชูคอเข้าซ้อแซ้
409,103,2,เสียงจอแจโจนจับสลับสลอน
410,103,3,บ้างฟุบเฝ้า[๙๙]เคล้าเคียงประเอียงอร
411,103,4,เอาปากป้อนปีกปกกกกระกอง[๑๐๐]
412,104,1,ที่ไร้คู่อยู่เปลี่ยวตัวเดียวโดด
413,104,2,ไม่เต้นโลดแลเหงาเหมือนเศร้าหมอง
414,104,3,ลูกน้อยน้อยคอยแม่ชะแง้มอง
415,104,4,เหมือนอกน้องหนู[๑๐๑]น้อยกลอยฤทัย
416,105,1,มาตามติดบิดากำพร้าแม่
417,105,2,สุดจะแลเหลียวหานํ้าตาไหล[๑๐๒]
418,105,3,เห็นลูกนกอกน้องนี้หมองใจ
419,105,4,ที่ฝากไข้ฝากผีไม่มีเลย
420,106,1,ถึงเกาะเรียนเรียนรักนี้[๑๐๓]หนักอก
421,106,2,แสนวิตกเต็มตรองเจียวน้องเอ๋ย
422,106,3,เมื่อเรียนกล[๑๐๔]จนจบถึงกบเกย
423,106,4,ไม่ยากเลยเล่า[๑๐๕]ได้ดังใจจง
424,107,1,แต่เรียนรักรักนักก็มักหน่าย
425,107,2,รักละม้ายมิได้ชมสมประสงค์
426,107,3,ยิ่งรักมากพากเพียรยิ่งเวียนวง
427,107,4,มีแต่หลงลมลวงแทบทรวงโทรม
428,108,1,มาถึงวัดพนังเชิงเทิ่งถนัด
429,108,2,ว่าเป็นวัดเจ้าฟ้าพระกลาโหม
430,108,3,ผนังก่อย่อมุมเหมือนซุ้มโคม
431,108,4,ลอยโพยมเยี่ยมฟ้าสุราลัย[๑๐๖]
432,109,1,มีศาลาท่านํ้าดูฉํ่าชื่น
433,109,2,ร่มระรื่นรุกขาน่าอาศัย
434,109,3,บิดาพรํ่ารํ่าเล่าให้เข้าใจ
435,109,4,ว่าพระใหญ่อย่างเยี่ยงที่เสี่ยงทาย
436,110,1,ถ้าบ้านเมืองเคืองเรื่องเข็ญจะเป็นเหตุ[๑๐๗]
437,110,2,ก็อาเพศพังหลุดทรุดสลาย
438,110,3,แม้พาราผาสุกสนุกสบาย
439,110,4,พระพักตร์พรายเพราพริ้มดูอิ่มองค์
440,111,1,ทั้ง[๑๐๘]เจ๊กย่านบ้านนั้นก็นับถือ
441,111,2,ร้องเรียกชื่อว่าพระเจ้าปุนเถาก๋ง
442,111,3,ด้วยบนบานการได้ดังใจจง
443,111,4,ฉลององค์พุทธคุณการุณัง
444,112,1,อนึ่ง[๑๐๙]ว่าถ้าแม้นใครนํ้าใจบาป
445,112,2,จะเข้ากราบเกรงจะทับต้องกลับหลัง
446,112,3,ตรงหน้าท่าสาชลเป็นวนวัง
447,112,4,ดูพลั่งพลั่งพลุ่งเชี่ยวน่าเสียวใจ
448,113,1,เข้าจอดเรือเหนือหน้าศาลาวัด
449,113,2,โสมนัสน้องไม่เสื่อมที่เลื่อมใส
450,113,3,ขึ้นเดินเดียวเที่ยวหาสุมาลัย
451,113,4,จำเพาะได้ดอกโศกที่โคกนา
452,114,1,กับดอกรักหักเด็ดได้เจ็ดดอก
453,114,2,พอใส่จอกจัดแจงแบ่งบุปผา
454,114,3,ให้กลั่นมั่งทั้งบุนนาคเพื่อนยากมา
455,114,4,ท่านบิดาดีใจกระไรเลย
456,115,1,ว่าโศกรักมักร้ายต้องพรายพลัด
457,115,2,ถวายวัดเสียก็ถูกแล้วลูกเอ๋ย
458,115,3,แล้วห่มดองครองงามเหมือนตามเคย
459,115,4,ลีลา[๑๑๐]เลยเลียบตะพานขึ้นลานทราย
460,116,1,โอ้รินรินกลิ่นพิกุลมาฉุนชื่น
461,116,2,ดอก[๑๑๑]แก้วรื่นเรณูไม่รู้หาย
462,116,3,หอมจำปาหน้าโบสถ์สาโรชราย
463,116,4,ดอกกระจายแจ่มกลีบดังจีบเจียน
464,117,1,ดูกุฏิวิหารสะอ้านสะอาด
465,117,2,รุกขชาติพุ่ม[๑๑๒]ไสวเหมือนไม้เขียน
466,117,3,ที่ภูมิพื้นรื่นราบด้วยปราบเตียน
467,117,4,ต่าง[๑๑๓]เดินเวียนทักษิณพระชินวร
468,118,1,ได้สามรอบชอบธรรมท่านนำน้อง
469,118,2,เข้าในห้องเห็นพระเจ้าเท่าสิงขร
470,118,3,ต่างจุดธูปเทียนถวายกระจายจร
471,118,4,ท่านบิดรได้ประกาศว่าชาตินี้
472,119,1,ทั้งรูปชั่วตัวดำแล้ว[๑๑๔]ต่ำศักดิ์
473,119,2,ถวายรักเสีย[๑๑๕]กับพระชินสีห์
474,119,3,แม้นเมื่อไรใครเขารักมาภักดี[๑๑๖]
475,119,4,จะอารีรักตอบเพราะ[๑๑๗]ขอบคุณ
476,120,1,ทั้ง[๑๑๘]หนูกลั่นนั้นว่าจะหาสาว
477,120,2,ที่เล็บยาวโง้งโง้งเหมือนก่ง[๑๑๙]กระสุน
478,120,3,ทั้งเนื้อหอมกล่อมเกลี้ยงเพียงพิกุล
479,120,4,กอดให้อุ่นอ่อนก็ว่าไม่น่าฟัง
480,121,1,ฉันกับน้องมองแลดูแต่พระ
481,121,2,สาธุสะสูงกว่าฝาผนัง
482,121,3,แต่พระเพลาเท่าป้อมที่ล้อมวัง
483,121,4,สำรวมนั่งปลั่งเปล่งเพ่งพินิจ
484,122,1,ตัวของหนูดูจิ๋วเท่านิ้วหัตถ์[๑๒๐]
485,122,2,โตสนัดหนักนักจึงศักดิ์สิทธิ์
486,122,3,กับหนูตาบกราบก้มบังคมคิด[๑๒๑]
487,122,4,รำพันพิษฐานในใจจินดา
488,123,1,ขอเดชะพระกุศลที่ปรนนิบัติ
489,123,2,ที่หนูพัดพิศวาสพระศาสนา
490,123,3,มาคำรบ[๑๒๒]พบพุทธปฏิมา
491,123,4,เป็นมหามหัศจรรย่ในสันดาน
492,124,1,ขอผลาอานิสงส์จงสำเร็จ
493,124,2,สรรเพชญ์พ้นหลงในสงสาร
494,124,3,แม้นยังไปไม่ถึงที่พระนีฤพาน
495,124,4,ขอสำราญราคีอย่าบีฑา
496,125,1,จะพากเพียรเรียนวิสัยแลไตรเพท
497,125,2,ให้วิเศษแสนเอกทั้งเลขผา
498,125,3,แม้นรักใครให้คนนั้นกรรุณา[๑๒๓]
499,125,4,ชนมายืนเท่าเขาพระเมรุ
500,126,1,ขอรู้ธรรม[๑๒๔]คำแปลแก้วิมุติ
501,126,2,เหมือนพระพุทธโฆษามหาเถร
502,126,3,มีกำลังดังมาฆะสามเณร
503,126,4,รู้จัดเจนแจ้งจบทั้งภพไตร
504,127,1,อนึ่งเล่าเจ้านายที่หมายพึ่ง
505,127,2,ให้ทราบซึ่งสุจริตพิสมัย
506,127,3,อย่าหลงลิ้นหินชาติขาดอาลัย
507,127,4,น้ำพระทัยทูลเกล้าให้ยาวยืน
508,128,1,แล้วลาพระปฏิมาลีลา[๑๒๕]ล่อง
509,128,2,เข้าลำ[๑๒๖]คลองสวนพลูค่อยชูชื่น
510,128,3,ชมแต่ไผ่ไม้[๑๒๗]พุ่มดูชุ่มชื้น
511,128,4,ระรื่นรื่นลำดวนรำจวนใจ[๑๒๘]
512,129,1,โอ้ยามนี้มิได้พบนํ้าอบสด
513,129,2,มาเชยรสบุปผาน้ำตาไหล
514,129,3,เคยหอมแป้งแรงรื่นฤทัย[๑๒๙]
515,129,4,มาเหื่อ[๑๓๐]ไคลคล่ำตัวต้องมัวมอม
516,130,1,เมื่อยามมีพี่บำรุงผ้านุ่งห่ม[๑๓๑]
517,130,2,เคยอบรมรํ่ากลิ่นไม่สิ้นหอม
518,130,3,โอ้หายรสหมดรักมาปลักปลอม[๑๓๒]
519,130,4,จนซูบผอมผิวคล้ำระกำใจ
520,131,1,จึงมาหายาอายุวัฒนะ
521,131,2,ตามได้ปะลายแทงแถลงไข
522,131,3,เข้าลำคลองล่องเรือมาเหลือไกล
523,131,4,ถึงวัดใหญ่ชายทุ่งดูวุ้งเวิ้ง
524,132,1,พระเจดีย์ที่ยังอยู่ดูตระหง่าน
525,132,2,เป็นประธานทิวทุ่งดูสูงเทิ่ง
526,132,3,ต้นโพไทรไผ่พุ่มเป็นซุ้มเซิง
527,132,4,ขึ้นรอบเชิงชั้นล่างข้างเจดีย์
528,133,1,เสียดายนักหักทรุดชำรุดร้าง
529,133,2,ใครจะสร้างสูงเกินจำเริญศรี
530,133,3,ท่านบิดาว่าถึงให้ใหญ่กว่านี้
531,133,4,ก็ไม่มีผู้ใดว่าใหญ่โต
532,134,1,ผู้หญิงย่านบ้านเราชาวบางกอก
533,134,2,เขาอมกลอกกลืนพระเสียอะโข
534,134,3,แต่พระเจ้าเสาชิงช้าริม[๑๓๓]ท่าโพ
535,134,4,ก็เต็มโตแต่ชาววังเขายังกลืน
536,135,1,ฉันกลัวบาปกราบพระอย่าปะพบ
537,135,2,ไม่ขอคบคนโขมดที่โหดหืน
538,135,3,พอคํ่าคลุ้มพุ่มพฤกษ์ดูครึกครื้น
539,135,4,เงาทะมืนมืดพยับอับโพยม
540,136,1,พยุ[๑๓๔]ฝนอนธการสะท้านพุ่ง
541,136,2,เป็นฝุ่นฟุ้งฟ้าฮือกระพือโหม
542,136,3,นํ้าค้างชะประเปรยเชยชโลม
543,136,4,ท่านจุดโคมขึ้นอารามต้องตามไป
544,137,1,เที่ยวหลีกรกวกวนอยู่จนดึก
545,137,2,เห็นพุ่มพฤกษ์โพทองที่ผ่องใส
546,137,3,ตักน้ำผึ้งครึ่งจอกกับดอกไม้
547,137,4,จุดเทียนใหญ่อย่างตำราบูชาเชิญ
548,138,1,หวังจะปะพระปรอทที่ยอดยิ่ง
549,138,2,ประนม[๑๓๕]นิ่งนึกรำพันสรรเสริญ
550,138,3,สำรวมเรียนเทียนอร่ามงามจำเริญ
551,138,4,จนดึกเกินไก่ขันหวั่นวิญญาณ์
552,139,1,ทั้งเทียนดับสรรพเสียงสำเนียงเงียบ
553,139,2,เย็นยะเยียบนํ้าค้างพร่างพฤกษา
554,139,3,เห็นแวววับลับลงตรงบูชา[๑๓๖]
555,139,4,ปรอทมาสูบซึ่งนํ้าผึ้งรวง
556,140,1,ครั้นคลำได้ในกลางคืนก็ลื่นหลุด
557,140,2,ต้องจัดจุดธูปเทียนเพียร[๑๓๗]บวงสรวง
558,140,3,ประกายพรึกดึกเด่นขึ้นเห็นดวง
559,140,4,ดังโคมช่วงโชติกว่าบรรดาดาว
560,141,1,จักจั่นแจ้วแว่วหวีดจังหรีดหริ่ง
561,141,2,ปี่แก้วกริ่งกรับ[๑๓๘]เสียงสำเนียงหนาว
562,141,3,ยิ่งเย็นฉํ่านํ้าค้างลงพร่างพราว
563,141,4,พระพายผ่าวพัดไหวทุกใบโพ
564,142,1,พอรุ่งแรกแปลกกลิ่นระรินรื่น
565,142,2,โอ้หอมชื่นช่อมะกอกดอกโสน
566,142,3,เหมือนอบนํ้ารํ่าผ้าประสาโซ
567,142,4,สะอื้นโอ้อารมณ์ระทมทวี
568,143,1,ครั้นเช้าปะพระปรอทที่ปลอดปล่ง[๑๓๙]
569,143,2,ทั้งสามองค์เอามาไว้ก็ไพล่หนี
570,143,3,เชิญพระธาตุราธนาทุกราตรี
571,143,4,อาบวารีทิพรสหมดมลทิน
572,144,1,ที่ธุระพระปรอทเป็นปลอดเปล่า
573,144,2,ยังดูเลาลายแทงแสวงถวิล
574,144,3,ท่านนอนอ่านลานใหญ่ฉันได้ยิน
575,144,4,ว่ายากินรูปงามอร่ามเรือง
576,145,1,ถึง[๑๔๐]ฟันหักจักงอกผมหงอกหาย
577,145,2,แก่ก็กลายหนุ่มเนื้อนั้นเหลือเหลือง[๑๔๑]
578,145,3,ตะวันออกบอกแจ้งใน[๑๔๒]แขวงเมือง
579,145,4,ท่านจัดเครื่องครบครันทั้งจันทน์จวง
580,146,1,กับหนูกลั่นจันหมากบุนนาคหนุ่ม
581,146,2,สักสิบทุ่มเดินมุ่งออกทุ่งหลวง
582,146,3,ไป[๑๔๓]ตามลายปลายคลองถึงหนองพลวง
583,146,4,แต่ล้วนสวงสาหร่ายเห็นควายนอน
584,147,1,นึกว่าผีตีฆ้องป่องป่องโห่
585,147,2,มันผุดโผล่พลุ่งโครมถีบโถมถอน
586,147,3,เถาสาหร่ายคลายคลุม[๑๔๔]ตะลุมบอน
587,147,4,ว่าผีหลอนหลบพัลวันเวียน
588,148,1,ต่อ[๑๔๕]เสียงร้องมองดูจึ่งรู้แจ้ง
589,148,2,เดินแสวงหาวัดฉวัดเฉวียน
590,148,3,จน[๑๔๖]เช้าตรู่ดูทางไป[๑๔๗]กลางเตียน
591,148,4,ถึงป่าเกรียนเกรียวแซ่จอแจจริง
592,149,1,กระจาบจับนับหมื่นดูดื่นดาษ
593,149,2,เหมือนตลาดเหลือหูเพราะผู้หญิง
594,149,3,ยามอื้ออึงหึงหวงด้วยช่วงชิง[๑๔๘]
595,149,4,ชุมจริงจริงจิกโจดกระโดดโจน
596,150,1,จนต้นไม้ใบงอกออกไม่รอด
597,150,2,ดูตร่องตรอดเกรียนกร๋อยตรองกรอยโกร๋น[๑๔๙]
598,150,3,ลมกระทั่งรังกระจาบระยาบโยน
599,150,4,ตัวมันโหนหวงคู่คอยดู[๑๕๐]คน
600,151,1,บ้างคาบแขมแซมรังเหมือนดังสาน
601,151,2,สอดชำนาญเหน็บฝอยเหมือนสร้อยสน
602,151,3,จิกสะบัดจัดแจงเสียด[๑๕๑]แซงซน
603,151,4,เสมือนคนเคยสะดึงรู้ตรึงตรอง[๑๕๒]
604,152,1,โอ้โอ๋[๑๕๓]อกนกยังมีรังอยู่
605,152,2,ได้เคียงคู่คํ่าเช้าไม่เศร้าหมอง
606,152,3,แม้นร่วมเรือนเหมือนหนึ่งนกกกกระกอง[๑๕๔]
607,152,4,แต่สักห้องหนึ่งก็เห็นจะเย็นใจ
608,153,1,จนพ้นป่ามาถึงโป่งหอยโข่งคุด
609,153,2,มันหมกมุดเหมือนเขาแจ้งแถลงไข
610,153,3,เห็นตาลโดดโขดคุ่มกระ[๑๕๕]พุ่มไม้
611,153,4,มีทิวไผ่พงรายเหมือนลายแทง
612,154,1,ท่านหลีกลัดตัดทางไปกลางทุ่ง
613,154,2,ตั้งแต่รุ่งมาจนแดดก็แผดแข็ง[๑๕๖]
614,154,3,ได้พักเพลเอนนอนพอผ่อนแรง
615,154,4,ต่ออ่อนแสงสุริยาจึงคลาไคล
616,155,1,แต่แรกดูครู่หนึ่งจะถึงที่
617,155,2,เหมือนถอยหนีห่างเหินเดินไมไหว
618,155,3,เหมือนเรื่องรักชักชิดสนิทใน
619,155,4,มากลับไกลแกล้งกระดากต้องลากจูง
620,156,1,พอเย็นจวนด่วนเดินขึ้นเนินโขด
621,156,2,ถึงตาลโดดดินพูนเป็นมูนสูง
622,156,3,เที่ยวเลียบชมลมเย็นเห็นนกยูง
623,156,4,เป็นฝูงฝูงฟ้อนหางที่กลางทราย
624,157,1,ทำกรีดปีกหลีกเลี่ยงเข้าเคียงคู่
625,157,2,คอยแฝงดูดังระบำรำถวาย
626,157,3,กระหวัดวาดยาตรเยื้องชำเลืองกราย
627,157,4,เหมือนละม้ายหม่อมละครเมื่อฟ้อนรำ
628,158,1,โอ้เคยเห็นเล่นงานสำราญรื่น
629,158,2,ได้แช่มชื่นเชยชมที่คมขำ
630,158,3,มาห่างแหแลลับจับระบำ
631,158,4,มาดู[๑๕๗]รำแพนนกน่าอกตรม
632,159,1,ออกตรูไล่ไปสิ้นขึ้นบินว่อน
633,159,2,แฉลบร่อนเรียงตามดูงามสม
634,159,3,เห็นเชิงไทรไผ่โพตะโกพนม
635,159,4,ระรื่นร่มรุกขชาติดาษเดียร
636,160,1,พิกุลออกดอกหอมพะยอมย้อย
637,160,2,นกน้อยน้อยจิกจับเหมือนกับเขียน
638,160,3,ในเขตแคว้นแสนสะอาดดังกวาดเตียน
639,160,4,ตลิบเลี่ยนลมพัดอยู่อัตรา
640,161,1,สารภีที่ริมโบสถ์สาโรชร่วง
641,161,2,มีผึ้งรวงรังสิงกิ่งพฤกษา
642,161,3,รสเร้าเสาวคนธ์สุมณฑา
643,161,4,ภุมราร่อนร้องละอองนวล
644,162,1,โอ้บุปผาสารภีส่าหรีรื่น
645,162,2,เป็นที่ชื่นเชยสนอม[๑๕๘]ด้วยหอมหวน
646,162,3,เห็นมาลาอาลัยใจรำจวน[๑๕๙]
647,162,4,เหมือนจะชวนเชษฐาน้ำตากระเด็น
648,163,1,โอ้อย่าง[๑๖๐]นี้ที่ตรงนึกรำลึกถึง
649,163,2,มาเหมือนหนึ่งในจิตที่คิดเห็น
650,163,3,จะคลอเคียงเรียงตามเมื่อยามเย็น
651,163,4,เที่ยวเลียบเล่นแลเพลินจำเริญตา
652,164,1,โบสถ์วิหารฐานที่[๑๖๑]ยังมีมั่ง
653,164,2,เชิงผนังแน่นแฟ้นดังแผ่นผา[๑๖๒]
654,164,3,สงสารสุดพุทธรัตน์ปฏิมา
655,164,4,พระศิลาแลดูเป็นบูราณ
656,165,1,อุโบสถหมดหลังคาฝาผนัง
657,165,2,พระเจ้านั่งอยู่แต่องค์น่าสงสาร
658,165,3,ด้วยเรื้อร้างสร้างสมมานมนาน
659,165,4,แต่บูราณเรื่องพระเจ้าตะเภาทอง
660,166,1,มาเที่ยวเล่นเห็นหินบนดินโขด
661,166,2,เดี่ยวสันโดษดังสำลีไม่มีสอง[๑๖๓]
662,166,3,จึงจัดช่างสร้างอารามตามทำนอง
663,166,4,ทรงจำลองลายพระหัตถ์เป็นปฏิมา[๑๖๔]
664,167,1,รูปพระเจ้าเท่าพระองค์แล้วทรงสาป
665,167,2,ให้อยู่กราบ[๑๖๕]ศักราชพระศาสนา
666,167,3,พอฤๅษีสี่องค์เหาะตรงมา
667,167,4,ถวายยาอายุวัฒนะ
668,168,1,เธอไม่อยู่รู้ว่าหลงในสงสาร
669,168,2,ซํ้าให้ทานแท่งยาอุตสาหะ
670,168,3,ใส่ตุ่มทองรองไว้ที่ใต้พระ
671,168,4,ใครพบปะเปิดได้เอาไปกิน
672,169,1,ช่วยสร้างโบสถ์โขดเขื่อนไว้[๑๖๖]เหมือนเก่า
673,169,2,นามนั้นเขาเขียนแจ้งที่แท่งหิน
674,169,3,วัดเจ้าฟ้าอากาศนาถนรินทร์
675,169,4,ให้ทราบสิ้นสืบสายเพราะลายแทง
676,170,1,เป็นตำรามาแต่เหนือท่านเชื่อถือ
677,170,2,ดูหนังสือเสาะหาอตส่าห์แสวง
678,170,3,มาพบปะจะใคร่[๑๖๗]ขุดก็สุดแรง
679,170,4,ด้วยดินแข็งเขาประมูลด้วยปูนเพชร
680,171,1,ถึงสิ่วขวานผลาญเนินก็เยินยู่[๑๖๘]
681,171,2,เห็นเหลือรู้ที่จะทำให้สำเร็จ
682,171,3,แต่จะต้องลองตำรากาลเม็ด
683,171,4,เผื่อจะเสร็จสมถวิลได้กินยา
684,172,1,พอเย็นรอนดอนสูงดูทุ่งกว้าง
685,172,2,วิเวกวางเวงจิตทุกทิศา
686,172,3,ลิงโลดเหลียวเปลี่ยวใจนัยนา
687,172,4,เห็นแต่ฟ้าแฝกแขมขึ้นแซมแซง
688,173,1,ดูกว้างขวางว่างโว่งตะโล่งลิ่ว
689,173,2,ไม่เห็นทิวที่สังเกตทุก[๑๖๙]เขตแขวง
690,173,3,สุริยนสนธยาท้องฟ้าแดง
691,173,4,ยิ่งโรยแรงรอนรอนอ่อนกำลัง
692,174,1,โอ้แลลูสุริยงจะลงลับ
693,174,2,มิใคร่ดับ[๑๗๐]ดวงได้อาลัยหลัง
694,174,3,สลดแสงแฝงรถเข้าบดบัง
695,174,4,เหมือนจะสั่งโลกาด้วย[๑๗๑]อาลัย
696,175,1,แต่คนเราชาววังทั้งทวีป
697,175,2,มาเร็วรีบร้างมิตรพิสมัย
698,175,3,ไม่รอรั้งสั่งสวาทประหลาดใจ
699,175,4,โอ้อาลัยแลลับวับวิญญาณ์
700,176,1,ยิ่งเย็นฉํ่านํ้าค้างให้วางเวก
701,176,2,เป็นหมอกเมฆมืดมิดทุกทิศา
702,176,3,แสนแสบท้องต้องเก็บตะโกนา
703,176,4,นึกระอาออกนามเมื่อยามโซ
704,177,1,ทั้งหนูกลั่นจันมากบุนนาคน้อย
705,177,2,ช่วยกันสอยเก็บหักไว้อักโข
706,177,3,พอเคี้ยวฝาดชาติชั่วตัวตะโก
707,177,4,แต่ยามโซแสบท้องก็ต้องกลืน
708,178,1,พิกุลต้นผลห่ามอร่ามต้น
709,178,2,ครั้นกินผลพาเลี่ยนให้เหียนหืน
710,178,3,ชั่งฝาดเฝื่อนเหมือนจะตายต้องคายคืน
711,178,4,ทั้งขมขื่นแค้นคอไม่ขอกิน
712,179,1,ท่านบิดรสอนสั่งให้ตั้งจิต
713,179,2,โปรดประสิทธิ์สิกขารักษาศีล
714,179,3,เข้าร่มพระมหาโพธิบนโบสถ์[๑๗๒]ดิน
715,179,4,ระรื่นกลิ่นกลางคืนค่อยชื่นใจ
716,180,1,เหมือนกลิ่นกลั่นจันทน์เจือในเนื้อหอม
717,180,2,แนบสนอมสนิทจิตพิสมัย[๑๗๓]
718,180,3,เสมอหมอนอ่อนอุ่นละมุนละไม
719,180,4,มาจำไกลกลอยสวาทอนาถนอน
720,181,1,โอ้ยามนี้มิได้เชยเหมือนเคยชื่น
721,181,2,ทุกคํ่าคืนขาดประทิ่นกลิ่นเกสร
722,181,3,หอมพิกุลฉุนใจอาลัยวอน
723,181,4,พิกุลร่อนร่วงหล่นลงบนทรวง
724,182,1,ยิ่งเสียวเสียวเฉียวฉุนพิกุลหอม
725,182,2,เก็บ[๑๗๔]สนอมเสน่ห์หมายไม่หายหวง
726,182,3,โอ้ดอกแก้วแววฟ้าสุดาดวง
727,182,4,มิหล่นร่วงลงมาเลยใคร่เชยชิม
728,183,1,โอ้เรื่อยเรื่อยเฉื่อยฉํ่าด้วยนํ้าค้าง[๑๗๕]
729,183,2,ลงพร่างพร่างพรม[๑๗๖]พร้อยย้อยหยิมหยิม
730,183,3,ยิ่งฟั่นเฟือนเหมือนสมรมานอนริม
731,183,4,ให้เหงาหงิมง่วงเงียบเซียบสำเนียง
732,184,1,เสนาะดังจังหรีดวะหวีดแว่ว
733,184,2,เสียงแจ้วแจ้วจักระจั่นสนั่นเสียง
734,184,3,เสียงหริ่งหริ่งกิ่งไทรเรไรเรียง
735,184,4,เสียวสำเนียงนอนแลเห็นแต่ดาว
736,185,1,จนดึกดื่นรื่นเรื่อยเฉื่อยเฉื่อยฉิว
737,185,2,หนาวดอกงิ้วงิ้วต้นให้คนหนาว
738,185,3,แม้นงิ้วงามนามงิ้วเล็บนิ้วยาว
739,185,4,จะอุ่นราวนวมแนบนั่งแอบอิง
740,186,1,อันสี่นายหมายว่ากินยาแล้ว
741,186,2,จะผ่องแผ้วพากันเที่ยวเกี้ยวผู้หญิง
742,186,3,เดชะยาน่ารักประจักษ์จริง
743,186,4,จะ[๑๗๗]ให้วิ่งตามฉาวทุกด้าวแดน
744,187,1,นากนั้นว่าอายุอยู่ร้อยหมื่น
745,187,2,จะได้ชื่นเชยสาวนั้นราวแสน
746,187,3,ไม่รู้หมดรสชาติไม่ขาดแคลน
747,187,4,ฉันอายแทนที่เธอครวญถึงนวลนาง
748,188,1,ทั้งหนูกลั่นนั้นว่าเมื่อล่องเรือกลับ
749,188,2,จะแวะรับนางสิบสองไม่หมองหมาง
750,188,3,แม่เอวอ่อนมอญรำล้วนสำอาง
751,188,4,จะขวางขวางไปอย่างไรคงได้ดู
752,189,1,สมเพชเพื่อนเหมือนหนึ่งบ้าประสาหนุ่ม
753,189,2,แต่ล้วนลุ่มหลงเหลือลูก[๑๗๘]เบื่อหู
754,189,3,จนพระเมินเดินเวียนถือเทียนชู
755,189,4,เที่ยวส่องดูเสมาบรรดามี
756,190,1,ที่ผุพังยังแต่ตรุบรรจุธาตุ
757,190,2,ขาวสะอาดอรหัตจำรัสศรี
758,190,3,ราธนามาไว้สิ้นด้วยยินดี
759,190,4,อัญชุลีแล้วก็นั่งระวังภัย
760,191,1,น้ำค้างพรมลมเรื่อยเฉื่อยเฉื่อยฉิว
761,191,2,ใบโพพลิ้ว[๑๗๙]แพลงพลิกริกริกไหว
762,191,3,บ้างหลุด[๑๘๐]หล่นวนว่อนร่อนไรไร
763,191,4,ด้วยแสงไฟรางรางกระจ่างตา
764,192,1,จนเที่ยงคืนรื่นรมย์ลมสงัด[๑๘๑]
765,192,2,ดึกกำดัดดาวสว่างพร่างพฤกษา
766,192,3,เหมือนเสียงโห่โร่หูข้างบูรพา
767,192,4,กฤษฎาได้ฤกษ์เบิกพระไทร
768,193,1,สายสิญจน์วงลงยันต์กันปีศาจ
769,193,2,ธงกระดาษปักปลิวหวิวหวิวไหว
770,193,3,ข้าวสารทรายปรายปราบกำราบไป
771,193,4,ปักเทียนชัยฉัตรเฉลิมแล้วเจิมจันทน์
772,194,1,จุดเทียนน้อยร้อยแปดนั้นปักรอบ
773,194,2,ล้อมเป็นขอบเขต[๑๘๒]เหมือนหนึ่งเขื่อนขัณฑ์
774,194,3,มนต์มหาวาหุดีพิธีกรรม์
775,194,4,แก้อาถรรพณ์ถอนฤทธิ์ที่ปิดบัง
776,195,1,แล้วโรยรินดินดำควํ่าหอยโข่ง
777,195,2,จะเปิดโป่งปูนเพชรเป็นเคล็ดขลัง
778,195,3,พอปักธงลงที่ดินได้ยินดัง
779,195,4,เสียงตึงตังตูมเปรี้ยงแซ่เสียงคน[๑๘๓]
780,196,1,ดัง[๑๘๔]เทียนดับกลับกลัวให้มัวมืด
781,196,2,พยุฮึดฮือมาเหมือนห่าฝน
782,196,3,ถูกลูกเห็บเจ็บแปลบแสบสกนธ์
783,196,4,เหลือจะทนทานลมลงก้มกราน
784,197,1,เสียงเกรียวกราววาววามโพลงพลามพลุ่ง
785,197,2,สะเทือนทุ่งที่โขด[๑๘๕]โบสถ์วิหาร
786,197,3,กิ่งโพโผงโกรงกรางลงกลางลาน
787,197,4,สาดข้าวสารกรากกรากไม่อยากฟัง
788,198,1,ทั้งฟ้าร้องก้องกึกพิลึกลั่น
789,198,2,อินทรีย์สั่นซบฟุบเหมือนทุบหลัง
790,198,3,สติสิ้นวิญญาณ์ละล้าละลัง
791,198,4,สู่ภวังค์วูบวับเหมือนหลับไป
792,199,1,เป็นวิบัติอัศจรรย์มหันตเหตุ
793,199,2,ให้อาเพศเพื่อจะห้ามตามวิสัย
794,199,3,ทั้งพระพลอยม่อยหลับระงับไป
795,199,4,จนอุทัยเที่ยงตื่นต่างฟื้นกาย[๑๘๖]
796,200,1,เที่ยวหาย่ามตามตำราทั้งผ้าห่ม
797,200,2,มันตามลมลอยไปข้างไหนหาย
798,200,3,ไม่พบเห็นเป็นน่าระอาอาย
799,200,4,จนเบี่ยงบ่ายบิดาจะคลาไคล
800,201,1,รีบ[๑๘๗]ห่มดองครองผ้าอุกาพระ
801,201,2,คารวะวันทาอัชฌาสัย
802,201,3,ถวายวัดตัดตำราไม่อาลัย
803,201,4,ขออภัยพุทธรัตน์ปฏิมา
804,202,1,เมื่อรู้ความยามโศกด้วยโรคร้าย
805,202,2,จึงตามลายลัดแลงแสวงหา
806,202,3,จะใคร่เห็นเช่นเขาบอกดอกจึงมา
807,202,4,มีตำราแล้วก็ต้องทดลองดู
808,203,1,ไม่รื้อร้างง้างงัดไม่ขัด[๑๘๘]ขุด
809,203,2,เป็นแต่จุดเทียนเบิกฤกษ์ราหู
810,203,3,ขอคุณพรตรสธรรมช่วยคํ้าชู
811,203,4,ไม่เรียนรู้รูปงามไม่ตามลาย
812,204,1,มาเห็นฤทธิ์กฤตยา[๑๘๙]อานุภาพ
813,204,2,ก็เข็ดหลาบลมพาตำราหาย
814,204,3,ได้ตรวจนํ้าควํ่าขันบรรยาย[๑๙๐]
815,204,4,ให้ภูตพรายไพรโขมดที่โขดดิน
816,205,1,ทั้งเจ้าทุ่งกรุงทวาเทพารักษ์
817,205,2,ซึ่งพิทักษ์ที่พญาคูหาหิน
818,205,3,พระเจ้าฟ้าอากาศนาถนรินทร์
819,205,4,ซึ่งสร้างถิ่นที่วัดพระปฏิมา
820,206,1,จงพ้นทุกข์สุโขอโหสิ
821,206,2,ไปจุติตามชาติปรารถนา
822,206,3,ทั้งเซิงไทรไผ่โพตะโกนา
823,206,4,ฉันขอลาแล้วเจ้าคะหม่อมตะโก
824,207,1,ถึงแก่งอมหอมกลิ่นก็[๑๙๑]กินฝาด
825,207,2,แต่คราวขาดคิดรักเสียอักโข
826,207,3,ทั้งพิกุลฉุนกลิ่นจงภิญโญ
827,207,4,เสียดายโอ้อางขนางจะห่างไกล
828,208,1,ออกเดินทุ่งมุ่งหมายพอบ่ายคล้อย
829,208,2,ได้[๑๙๒]ตามรอยแรกมาหญ้าไสว
830,208,3,จนจวนคํ่ายํ่าเย็นเห็นไรไร
831,208,4,สังเกตไม้หมายทางมากลางคืน
832,209,1,ต้องบุกรกวกหลงลุยพงแฝก
833,209,2,อุตส่าห์แหวกแขมคาสู้ฝ่าฝืน
834,209,3,มาตามลายหมายจะลุอายุยืน
835,209,4,ผ้าห่มผืนหนึ่งไม่ติดอนิจจัง
836,210,1,เจ้าหนูกลั่นนั้นว่าเคราะห์เสียเพลาะหอม
837,210,2,เหมือนทิ้งหม่อมเสียทีเดียวเดินเหลียวหลัง
838,210,3,จะรีบไปให้ถึงเรือเหลือกำลัง
839,210,4,ครั้นหยุดนั่งหนาวใจจำไคลคลา
840,211,1,จนรุ่งรางทางเฟือนไม่เหมือนเก่า
841,211,2,ต้องเดินเดาดั้นดัดจนขัดขา
842,211,3,จนเที่ยงจึงถึงเรือเหลือระอา
843,211,4,อายตามาตาแก้วที่แจวเรือ
844,212,1,เขาหัวเราะเยาะว่าสาธุสะ
845,212,2,เครื่องอัฏฐะที่เอาไปช่างไม่เหลือ
846,212,3,พอมืดมนฝนคลุ้มครุมครุมเครือ[๑๙๓]
847,212,4,ให้กลับ[๑๙๔]เรือรีบล่องออกท้องคุ้ง
848,213,1,จะเลยตรงลงไปวัดก็ขัดข้อง
849,213,2,ไม่มีของขบฉันจังหันหุง
850,213,3,ไปพึ่งบุญคุณพระยารักษากรุง[๑๙๕]
851,213,4,ท่านบำรุงรักพระไม่ละเมิน
852,214,1,ทั้งเพลเช้าคาวหวานสำราญรื่น
853,214,2,ต่างชุ่มชื่นชวนกันสรรเสริญ
854,214,3,ท่าน[๑๙๖]สูงศักดิ์รักใคร่ให้จำเริญ
855,214,4,อายุเกินกัปกัลป์พุทธันดร
856,215,1,ได้ครองกรุงฟุ้งเฟื่องเปรื่องปรากฏ
857,215,2,เกียรติยศอยู่ตลอดอย่าถอดถอน
858,215,3,ท่านอารีมีใจอาลัยวอน
859,215,4,ถึงจากจรใจจิตยังคิดคุณ
860,216,1,มาทีไรได้นิมนต์จะปรนนิบัติ[๑๙๗]
861,216,2,สารพัดแผ่เผื่อช่วยเกื้อหนุน
862,216,3,ต่างชื่นช่วยอวยกุศลผลบุญ
863,216,4,สนองคุณคุณพระยารักษากรุง
864,217,1,เมื่อกราบลาคลาเคลื่อนออกเลื่อนล่อง
865,217,2,เห็นหน้าน้องนามหุ่นนั่งชุนถุง
866,217,3,ทั้งผัดหน้าทาขมิ้นส่งกลิ่นฟุ้ง
867,217,4,รู้บำรุง[๑๙๘]รูปงามอร่ามเรือง
868,218,1,ที่แพรายหลายนางสำอางโฉม
869,218,2,งามประโลมแลปลั่ง[๑๙๙]อลังเหลือง
870,218,3,ขมิ้นเอ๋ยเคยใช้แต่ในเมือง
871,218,4,มาฟุ้งเฟื่องฝ่ายเหนือทั้งเรือแพ
872,219,1,พวกโพงพางนางแม่ค้าขายปลาเต่า
873,219,2,จับกระเหม่ามิได้เหลือชั้นเรือแห
874,219,3,จะล่องลับกลับไกลอาลัยแล
875,219,4,มาถึงแพเสียงนกแก้วแจ้วเจรจา
876,220,1,เจ้าของขาวสาวสอนชะอ้อนพลอด
877,220,2,แวะเข้าจอดแพนี้ก่อนพี่จ๋า
878,220,3,น่ารับขวัญฉันนี่ร้องว่าน้องลา
879,220,4,ก็เลยว่าสาวกอดฉอดฉอดไป
880,221,1,โอ้นกเอ๋ยเคยบ้างหรืออย่างพลอด
881,221,2,นางสาวสาวเขาจะกอดให้ที่ไหน
882,221,3,แต่น้องมีพี่ป้าที่อาลัย
883,221,4,ท่านยังไม่ช่วยกอดแกล้งทอดทิ้ง
884,222,1,นึกก็พลอยน้อยใจถึงไม่กอด
885,222,2,หนาวก็ทอดเตาไว้ก่อไฟผิง
886,222,3,ไม่เรียกเป็นเช่นนกแก้วแล้วจริงจริง
887,222,4,จะสู้นิ่งหนาวทนอยู่คนเดียว
888,223,1,ได้เด็ดรักหักใจมาในนํ้า
889,223,2,ถึงพบลำสาวแล้ไม่แลเหลียว
890,223,3,ประหลาดเหลือเรือวิ่งจริงจริงเจียว
891,223,4,มาคืนเดียวก็ได้หยุดถึงอยุธยา[๒๐๐]
892,224,1,จึงจดหมายรายเรื่องที่เคืองเข็ญ
893,224,2,ไปเที่ยวเล่นลายแทงแสวงหา
894,224,3,เห็นสิ่งไรในจังหวัดรัถยา
895,224,4,ได้จดมาเหมือนหนึ่งมีแผนที่ไว้
896,225,1,ไม่อ่อนหวานขานเพราะเสนาะโสต
897,225,2,ด้วยอายโอษฐ์มิได้อ้างถึงนางไหน
898,225,3,เหมือนเขามีที่จาก[๒๐๑]ฝากอาลัย
899,225,4,ได้รํ่าไรเรื่องหญิงจึงพริ้งเพราะ
900,226,1,นี่กล่าวแกล้งแต่งเล่นเพราะเป็นม่าย
901,226,2,เหมือนเร่ขายคอนเรือมะเขือเปราะ
902,226,3,คิดคะนึงถึงตัวน่าหัวเราะ
903,226,4,เกือบกะเทาะหน้าแว่นแสนเสียดาย
904,227,1,สุดาใดใจจืดพังผืดมาก
905,227,2,อย่ากระดากดับเดือดให้เหือดหาย[๒๐๒]
906,227,3,ที่เอ็นดู[๒๐๓]อยู่ก็อยากจะฝากกาย
907,227,4,อย่าหมิ่นชายเชิญตรึกให้ลึกซึ้ง
908,228,1,เหมือนภุมรินบินหาซี่งสาโรช
909,228,2,ถึงร้อยโยชน์แย้มกลิ่นคงบินถึง
910,228,3,แต่ดอกไม้ไทท้าวใบดาวดึงส์
911,228,4,ไม่พ้นซึ่งพวกหมู่แมงภู่ชม
912,229,1,เช่นกระต่ายกายสิทธิ์นั้นผิดเพื่อน
913,229,2,ขึ้นแต้มเดือนได้จนชิดสนิทสนม
914,229,3,เสน่หาอาลัยใน[๒๐๔]นิยม
915,229,4,จะใคร่ชมเช่นกระต่ายไม่วายตรอม
916,230,1,แต่เกรงเหมือนเดือนแรมไม่แจ่มแจ้ง
917,230,2,สุดจะแฝงฝากเงาเฝ้าสนอม
918,230,3,ขอเดซะจะได้พึ่งให้ถึงจอม
919,230,4,ขอให้น้อมโน้มสวาทอย่าคลาดคลา
920,231,1,ไม่เคลื่อนคลายหน่ายแหนงจะแฝงเฝ้า
921,231,2,ให้เหมือนเงาตามติดขนิษฐา
922,231,3,ทุกคํ่าคืนชื่นชุ่มพุ่มผกา
923,231,4,มิให้แก้วแววตาอนาทร
924,232,1,มณฑาทิพย์กลีบบานตระการกลิ่น
925,232,2,ภุมรินหรือจะร้างห่างเกสร
926,232,3,จงทราบความตามใจอาลัยวอน
927,232,4,เดชะกลอนกล่าวปลอบให้ตอบคำ
928,233,1,จะคอยฟังดังหนี่งคอยสอยสวาท
929,233,2,แม้นเหมือนมาดหมายจะชิมให้อิ่มหนำ
930,233,3,ถ้าครั้งนี้มิได้เยื้อนยังเอื้อนอำ
931,233,4,จะต้องครํ่าคร่าเปล่าแล้วเราเอย
